# -*- mode: mandoku-view; -*-
#+TITLE: 平江記事
#+DATE: 2015-08-24 22:46:26.063158
#+PROPERTY: ID KR2k0123
#+PROPERTY: BASEEDITION WYG    
#+PROPERTY: JUAN 提要
<pb:KR2k0123_WYG_000-1a>¶
欽定四庫全書　　　　　史部十一¶
　平江記事　　　　　　　地理類八(雜記之屬/)¶
　　提要¶
　　　　(臣/)等謹案平江記事一巻元髙徳基撰徳基¶
　　　　平江人嘗官建徳路總管其書中有記干文¶
　　　　傳修遼金宋史事則當成於至正中矣所載¶
　　　　皆呉郡古蹟而亦兼及神仙鬼怪詼諧滛諺¶
　　　　之事可禆圖志佚聞其間不免疎謬者如引¶
<pb:KR2k0123_WYG_000-1b>¶
　　　　圖經虞山者巫咸所居而不知其語出越絶¶
　　　　書引呉越春秋稻蟹不遺種而不知其語出¶
　　　　春秋外傳又胥蘇二字古人本通用故國語¶
　　　　史記皆作姑蘇而以為後人之訛字凡此皆¶
　　　　失於攷證然而序次詳贍條理秩然足供採¶
　　　　擷者甚多亦龔明之中呉紀聞之流亞也乾¶
　　　　隆四十三年六月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR2k0123_WYG_000-2a>¶
　　　　　　　　　　總　校　官(臣/)陸　費　墀¶
